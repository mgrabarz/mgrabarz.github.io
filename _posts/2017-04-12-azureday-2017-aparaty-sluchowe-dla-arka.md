---
title: AzureDay 2017 - Aparaty słuchowe dla Arka
date: 2017-04-12T23:24:07+02:00
header:
  teaser: /assets/images/2017/04/2017-04-12_Image1.jpg
categories:
  - News
tags:
  - AzureDay
  - Charity
  - DTC
  - Event
  - Hackathon
---
Od AzureDay 2017 minął już ponad miesiąc, pewnie większość osób już kompletnie o hackathonie zapomniała &#8211; kalendarz wydarzeń o tematyce chmury jest w tym roku wyjątkowo obfity. Jeżeli przeoczyłeś reportaż z wydarzenia przygotowany przez <a href="https://twitter.com/KamilBrzezinski" target="_blank" rel="noopener noreferrer">Kamila Brzezińskiego</a>, gorąco zachęcam do obejrzenia: <a href="https://www.youtube.com/watch?v=jIAsR1hRiBc" target="_blank" rel="noopener noreferrer">https://www.youtube.com/watch?v=jIAsR1hRiBc</a>
{: style="text-align: justify;"}

Nie o tym jednak będzie dzisiejszy wpis. Podczas sesji otwierającej wspomnieliśmy o pewnym **zbiegu okoliczności**, który miał miejsce podczas organizacji imprezy.
{: style="text-align: justify;"}

W lutym postanowiliśmy przekazać nadwyżki pieniędzy od sponsorów AzureDay 2017 na cel charytatywny. <a href="https://twitter.com/WasilewskiEmil" target="_blank" rel="noopener noreferrer">Emil</a> wytypował fundację, która zbierała środki na mały dom dziecka pod Sierpcem.
{: style="text-align: justify;"}

![img](/assets/images/2017/04/2017-04-12_IMG_0389-225x300.jpg)

Jak się okazało po paru dniach, poza standardowymi potrzebami, dom dziecka zbierał fundusze na aparaty słuchowe dla jednego z dzieciaków, który ma znaczną wadę słuchu. W tym momencie kilka zapadek wpadło na swoje miejsce: Arek potrzebuje aparatów, jednym ze sponsorów AzureDay'a jest <a href="http://www.demant-technology.com/" target="_blank" rel="noopener noreferrer">Demant Technology Centre</a> (centrum R&D producenta najlepszych aparatów na świecie), a ja, jako pracownik DTC mam u sponsora "wejścia".  Sprawy od tego momentu potoczyły się dość szybko i już na początku kwietnia miałem możliwość przekazać sprzęt (o wartości mocno przekraczającej 20k PLN) do rąk Pani Dyrektor domu dziecka. W najbliższych dniach Arek odbędzie kilka wizyt u protetyka słuchu i wkrótce stanie się użytkownikiem nowych OPNów 🙂
{: style="text-align: justify;"}

Całe wydarzenie jest dla mnie wyjątkowo inspirujące i daje mi niesamowicie dużo satysfakcji. Poza udziałem w organizacji AzureDay&#8217;a mogłem przyczynić się do sprawienia radości i poprawy komfortu życia młodej osoby. Ogromne brawa należą się również DTC, a w szczególności Ani i Agnieszce, które bez wahania podjęły temat i doprowadziły go do samego końca!
{: style="text-align: justify;"}

![img](/assets/images/2017/04/2017-04-12_IMG_0377-300x225.jpg)
![img](/assets/images/2017/04/2017-04-12_IMG_0374-300x225.jpg)

P.S. W jednym z pomieszczeń w domu dziecka zauważyłem cytat A. Einsteina _&#8220;Be a voice, not an echo&#8221;._ To kolejna inspiracja i zachęta, by się udzielać i angażować, robić coś swojego, nowego i unikalnego, a na efekty nie trzeba będzie długo czekać.
{: style="text-align: justify;"}