---
title: Ekonomia API
date: 2024-05-13T00:00:00+01:00
header:
  teaser: /assets/images/2024/05/apieconomy.png
categories:
  - API
tags:
  - API
  - Economy
  - Business
  - Governance
---

Co ma wspólnego #API z tworzeniem nowych kanałów sprzedaży, akceleracją strategii biznesowej, czy możliwością budowania automatyzacji i innowacji w organizacji?

Jeśli jeszcze nie słyszałeś o ekonomii API, to posłuchaj, zwłaszcza jeśli nie jesteś programistą.

Czym jest ekonomia API?

To strategia wykorzystania technologii API, która umożliwia organizacjom:

🔶 Tworzenie nowych źródeł przychodów;

🔶 Tworzenie nowych kanałów sprzedaży;

🔶 Możliwości budowania automatyzacji i innowacji;

🔶 Akcelerację strategii biznesowej;

🔶 Usprawnianie procesów biznesowych.

Jak to działa?

Przyjrzyjmy się kilku znaczącym przykładom, które dobrze ilustrują istotę ekonomii API:

Google Maps API – Google umożliwia firmom trzecim, takim jak Uber, korzystanie z API Google Maps. Wykorzystują one interfejs API do obsługi swoich map, eliminując potrzebę budowania własnego systemu.

Slack API – Slack udostępnia swoje API, umożliwiając integrację z jego platformą. Na przykład, oprogramowanie do współpracy między platformami, Mio, korzysta z API Slack do wysyłania i odbierania wiadomości w Slack i Microsoft Teams.

Airbnb API – Interfejs API Airbnb jest dostępny dla zewnętrznych programistów, co umożliwia tworzenie integracji związanych z Airbnb. Na przykład, platforma do zarządzania sprzedażą i kanałami, HotelRunner, pozwala gospodarzom bezpośrednio wystawiać oferty swoich pokoi na Airbnb.

Jak możesz wykorzystać API do osiągania wspomnianych wcześniej korzyści w swojej organizacji?

To z pewnością temat na solidną burzę mózgów.

Załóżmy, że jesteś sprzedawcą butów. Dzięki API, na przykład porównywarki cenowe czy różne sklepy internetowe, mogą się integrować z twoim sklepem, pobierać ceny butów, katalogi produktów i sprzedawać je przez swoje witryny.

API może też być wykorzystywane wewnętrznie do komunikacji między działami organizacji. Załóżmy, że mamy w organizacji dział produkcji, dział logistyki i dział sprzedaży. Możesz wdrożyć system wewnętrzny, gdzie dział produkcyjny może od razu aktualizować stany magazynowe, a dział sprzedaży poprzez API zdejmować produkty ze stocku.

Dlaczego warto zainteresować się API?

API to nie tylko słowo ze słownika programistów, ale też temat spotkań na poziomie biznesowym. Jest to zdecydowanie temat z potencjałem na dłuższą rozmowę, dlatego zapraszam do obserwowania: [👨‍💻](https://lnkd.in/dDgccHWR). W kolejnych postach opowiem więcej o tym, co jest istotne podczas budowania strategii ekonomii API.
